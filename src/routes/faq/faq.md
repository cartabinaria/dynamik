---
title: "FAQ - Domande Frequenti"
description: "Risposte alle domande più comuni su Risorse"
---

# Accesso con GitHub

## Come creo un account?
Per creare un account clicca sul pulsante "*Accedi*" in alto a destra questo ti rimanderà a GitHub, dove puoi selezionare l'opzione di **registrazione** o semplicemente **accedere usando un account già esistente**. 

Non è necessario creare un account separato per Risorse: il login avviene direttamente tramite GitHub. Registrandoti potrai usare funzionalità aggiuntive come caricare documenti e commentare esercizi e prove con [il sistema Q&A](cos'è-il-sistema-Q&A).

## Ho dimenticato la password, cosa faccio?
Nessun problema! Usa le opzioni di recupero password di GitHub che trovi [qui](https://github.com/password_reset).

<!-- ## Come carico un documento?
Vai nella sezione appropriata del sito e utilizza la funzione di upload. Assicurati che il file sia in formato supportato (PDF, Markdown, etc.) e non superi la dimensione massima consentita. -->

## Mi sono loggato ma non risulta! Cosa faccio?
Alcuni browser (Firefox, Brave) bloccano i cookie di terze parti, che servono per l’accesso tramite GitHub.  
Soluzioni facili:  
- Abilita i cookie di terze parti nelle impostazioni del browser  
- Oppure prova con Chrome o Edge  

# Amministratori

## Chi sono gli amministratori?
Gli amministratori sono membri del team di CartaBinaria che gestiscono il sito e i contenuti. 
Hanno il ruolo più alto nel sistema e possono fare modifiche importanti e approvare pull request sulle repository GitHub dell'organizzazione.

Qui, su Risorse, hanno il compito di approvare i documenti preparati per Q&A, moderare le discussioni e assicurarsi che le regole della comunità vengano rispettate.

## Come posso diventare amministratore?
Per diventare amministratore, è necessario essere membri attivi della comunità di CartaBinaria e dimostrare affidabilità e competenza.
Puoi contattare gli attuali amministratori tramite i canali ufficiali di CartaBinaria per esprimere il tuo interesse, ti lascio il [link al canale Telegram](https://t.me/cartabinaria).

# Sistema Q&A

## Come funziona il sistema Q&A per esercizi e prove?
Questo sistema, nato internamente a CartaBinaria come *Polleg*, è il sistema per gestire domande e risposte su documenti PDF. Puoi fare domande, commentare o proporre la tua soluzione su specifiche sezioni del documento e ricevere risposte e commenti dalla comunità.

In questo modo non si perdono contributi importanti e si può discutere insieme la soluzione migliore.

Le domande sono collegate visivamente al documento tramite una bolla con un badge che ti dice quante risposte/commenti sono presenti per quella sezione, finché non ci clicchi sopra non hai *spoiler* e puoi consultare il pdf senza essere influenzato.

Ti capiterà di accedere ad un file PDF che non è stato "preparato" per il sistema Q&A. In questo caso, dopo aver fatto l'accesso al sito, potrai proporre tu stesso agli amministratori di CartaBinaria una versione "preparata" del file per il sistema Q&A. La preparazione del file consiste nel spezzarlo in più parti (una per ogni domanda). Quando un amministratore approverà una proposta quel file sarà disponibile per il sistema Q&A.

## Posso modificare o eliminare le mie risposte?
Sì, puoi eliminare le tue risposte utilizzando il pulsante di eliminazione che appare sulle risposte che hai scritto. Le modifiche non sono attualmente supportate, ma puoi eliminare e riscrivere una risposta se necessario.
Per evitare di perdere contributi o commenti importanti al tuo commento, abbiamo deciso di mantenere la tua risposta con un'etichetta **[deleted]**: nessuno vedrà cosa avevi scritto o che eri tu.

## Posso rispondere anonimamente?
Sì, quando scrivi una risposta puoi scegliere l'opzione "Post anonymous" per nascondere la tua immagine profilo e il tuo username di GitHub. Ricorda però che per motivi di sicurezza e tutela di CartaBinaria, il tuo account GitHub rimarrà comunque collegato alla tua risposta nel database del sito, anche se non sarà visibile pubblicamente.

## Come funziona il sistema di voti nelle risposte?
Puoi votare le risposte utilizzando le frecce verso l'alto (upvote) o verso il basso (downvote). I voti aiutano a identificare le risposte più utili e accurate per la comunità.

# Altro

## Come segnalo contenuti inappropriati?
Contatta gli amministratori del sistema attraverso i canali ufficiali se trovi contenuti inappropriati o che violano le regole della community.
